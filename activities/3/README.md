# Activity #3

L'attività 3 è tesa a far maturare nell'allievo la capacità di **gestire
in un programma BIM forme originali ed elementi compositi** come scale,
ringhiere, etc... 

Nel modello del proprio progetto **inserire una scala che colleghi i due
livelli della suite**. La scala, o l'eventuale parapetto, dovrà contenere
**almeno un elemento basato su un profilo originale disegnato dallo
studente**.   
Per rendere l'esercizio più significativo ed efficace si consiglia di provare
a ricalcare le forme di una scala progettata su misura per un'architettura
contemporanea (vedere, ad esempio, quelle presenti nel progetto pubblicato
su _https://www.archdaily.com/18245/doga-jsa_).

Il modello del progetto contenente la scala dovrà essere **salvato in formato
IFC**\*, denominato nella forma *NUMEROMATRICOLA.ifc* (ad esempio *845697.ifc*)
e pubblicato nella cartella *activities/3* del proprio repository.

> <sub>\* _per gli utenti Revit si raccomanda di esportare il modello attraverso
l'Add-In [*IFC Model Exchange with ARCHICAD*
](https://www.graphisoft.com/downloads/interoperability.html)
al fine di garantire la massima accessibilità_</sub>

Dallo stesso modello dovranno essere prodotte **in scala 1:50 le piante
dei due livelli e una sezione** passante per la scala.   
I disegni, raccolti in un'unica tavola, dovranno essere contenuti in un
file pdf denominato secondo la forma *NUMEROMATRICOLA.pdf* (ad esempio *845697.pdf*)
e pubblicato, insieme al modello ifc, nella cartella *activities/3* del
proprio repository.

Per segnalare al docente l'avvenuto caricamento effettuare, come di consueto,
un *pull request*.
