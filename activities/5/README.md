# Activity #5

Con questa attività l'allievo può **confrontarsi con l'intero processo di 
progettazione e rappresentazione attraverso gli strumenti BIM**.   
È infatti attraverso questa attività che lo studente potrà **sviluppare e 
portare avanti il proprio progetto d'esame**, sottoporlo a revisione da parte 
dei docenti, condividerlo con i colleghi.

L'obiettivo del lavoro è la produzione di **una o più tavole contenenti le 
rappresentazioni architettoniche in scala 1:50 delle piante, delle sezioni e 
dei prospetti del proprio progetto**.   
Le tavole dovranno essere **raccolte in un unico file pdf** denominato secondo 
la forma _NUMEROMATRICOLA.pdf_ (ad esempio *845697.pdf*).

Si ricorda che questa, come le altre attività, è tesa a sollecitare 
l'esercizio e la condivisione tra colleghi: ogni studente è pertanto 
libero di consegnare il proprio lavoro anche **in forma incompleta** e di 
**aggiornarlo periodicamente** in base allo stato di avanzamento del lavoro.

Insieme al file pdf è necessario pubblicare anche **il modello in formato IFC**
denominato nella forma _NUMEROMATRICOLA.ifc_ (ad esempio *845697.ifc*)\*

> <sub>\* _per gli utenti Revit si raccomanda di esportare il modello attraverso
l'Add-In [*IFC Model Exchange with ARCHICAD*
](https://www.graphisoft.com/downloads/interoperability.html)
al fine di garantire la massima accessibilità_</sub>

Il materiale prodotto dovrà essere, come di consueto, caricato nella cartella 
_activities/5_ del proprio repository ed inoltrato al repository del corso 
tramite _pull request_.
